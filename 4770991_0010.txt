2

 

Quae adhuc minus bene comparata erat rerum physicarum supellex, ei nunc provideri
coeptum est. Verum et ipsi praeceptores propter insignem suarum rerum curam Celsissimo pa-
trono, ut ante litterarum secreta· (liceat Taciti verbis uti), ita nunc in luce publica gratias agere
debemus. Jam pridem nec solum hoc loco, sed ubique praeceptorum omniumque, qui muneribus
publicis fungerentur, salaria annua nimis angusta esse constabat. Nobis quidem iam bis terve ea
aucta esse libenter et summa cum gratia confessi sumus; quae vero ubique est vinium rerum ad
vitam sustentandam necessariarum caritas, ea paulatim et hic iam magis sentiri coepta est. Cui
rei providens anuo proximo patronus praeceptorum reditus ita auxit, ut hac ratione gymnasium
nostrum ne Regiis quidem cedat.

Sed in laudibus fortasse iam nimius fuisse videar, nisi, qua aetate plurimi suis rebus non
contenti alias semper expetant, permultos non male terre talem magniloquentiam existimem. Quis
praeterea non libenter ferat civem laudare et exaggerare suam quamvis sit exigua civitatem Ῥ Li-
ceat igitur etiam in conscribenda hac dissertatione nos continere eis fere rationibus finibusque,
quibus hic circumscripti sumus.

Archaeologi quis nescit quantum studiis suis contulerint ad illustrandos scriptores veteres
et ad res antiquas rectius cognoscendas? Quot locis, in quibus interpretes haerebant, quique diffi-
ciliores videbantur, lucem afferentes summas, quae antea fuerant, expediverunt difficultates? Ad
quae studia promovenda quid plus valere existimandum est monumentorum frequenti adspectu?
At haec quia haud multis locis esse possunt, neo ubique illa florent, nec hac in urbe eorum um-
quam fuerunt vestigia. Sed aliud est investigandis monumentis antiquis repertisque rectius expli-
candis de his studiis et litteris bene mereri, aliud receptis eis, quae alii reppererint, delectari re·
colendoque animo vitam reddere iucundiorem. Alterum fieri non solet, nisi iu ipsa Graecia et
Italia aut ubi magna monumentorum congeries est et abundantia inde allatorum3 alterum licet
etiam minore in copia, suppetente tamen ad animum informandum. Satis enim valent ad pulchri-
tudinis sensum in animis adulescentium excitandum antiquorum artificiorum imitationes.

A Graecis autem, populo ad pulchritudinem artemque nato, non solum, quae in litteris pul--
chra, sed etiam quae in artibus summa et perfectissima iudicanda sint, discitur.

Graiis ingenium, Graiis dedit ore rotundo
Musa loqui praeter laudem nullius avaris.

Sed habeamus necesse est, quibus considerandis non solum illum sensum in uobis excite-
mus, sed etiam animum revocemus a pravis huius aetatis studiis eaque perversitate, quae quotidie
magis in omni vitae cultu percrebrescit, imprimis statuarum, gemmarum, vasorum signorumque>
omnium imitationes. Quae quamquam vel in minoribus gymnasiis et oppidis conspiciuntur, adhuc
apud nos desiderantur. At non si male nune, et olim sic erit. Sperare licet a benigna illa manu,
quae tanta in nos effudit beneficia, etiam haec aliquando nobis affore studiorum adiumenta.

Iam vero adest prope urbem rerum antiquarum copia, quam adesse multi viri docti nec·
suspicabantur, et cum cognovissent, longe exspectationem superasse ingenue fatebantur. Quae
quidem non cohaeret cum arte Graecorum et Romanorum, sed, quod, qui ingenium moresque Co·-
mitum Stolbergensium cognoverint, non mirabuntur, ad Germanorum antiquitatem pertinet. Magna
cum cura et industria eam collegerat Christianus Fridericus Bernhardus Augustinus, Lycei nostri
quondam optimae spei alumnus, qui cum egregiis studiis summos in theologorum philosophorumque-
ordinibus honores adeptus esset, de litteris optime meritus anno huius saeculi LVI Halberstadii,
ubi plus quinquaginta annos aedis Sancti Stephani fuerat antistes, summa in senectute diem obiit
supremum. Hanc copiam quattuor abhinc annos emptam Botho Comes Illustris Stolbergo-Werni-
gerodanus Wernigerodae et esse et prodesse voluit· Licet igitur non sit verisimile ad antiquorum

